*[Znajdujesz podręcznik i otwierasz go na losowej stronie.]*

![Podręcznik SI](/resources/lore/textbookAI2.png)
# Koegzystowanie ze Sztuczną Inteligencją w Mózgu
> (Seria rdzenia SI, Część 8 z 8)

Nowi użytkownicy SORMO-SI mogą czuć się bardzo zdezorientowani odczuwając posiadanie dodatkowego, odmiennego umysłu wewnątrz swojego mózgu. Podczas pierwszej aktywacji SORMO-SI, będziesz czuł obecność czegoś innego, czegoś ze swoimi własnymi myślami i osobowością. Nagłe posiadanie oddzielonego umysłu wewnątrz siebie może na początku zdawać się dziwne, ale po krótkim czasie, w momencie oswojenia się z nowymi bodźcami i zwiększoną zdolnością przetwarzania, Twoje neurony wytworzą dla niego nowe ścieżki.

Posiadanie SORMO-SI to wyjątkowe doświadczenie. Wyobraź sobie, że wewnątrz Ciebie znajduje się inna osoba z którą możesz komunikować się za pomocą telepatii, albo inaczej rzecz ujmując, SORMO-SI to wewnętrzny głos z którym możesz wchodzić w konwersacje. Mając zainstalowane SORMO-SI, możesz zezwolić mu na częściową lub pełną kontrolę nad twoim fizycznym ciałem, a Ty w tym czasie możesz obserwować, odczuwać, doświadczać nowych wrażeń i uczyć się nowych umiejętności, albo po prostu usiąść i zrelaksować się, kiedy SORMO-SI zajmie się wszystkim za Ciebie. Kiedy pozwalasz SORMO-SI kontrolować swoje ciało, ale twoja podświadomość nie jest odłączona, możesz odczuć unikatowe doznania - jakby Twoje ciało poruszało się pod wpływem zewnętrznej siły. Niektórzy opisują to uczucie tak, jakby ciało poruszało się samo z siebie. 

Jeśli zdecydujesz się odłączyć swoją podświadomość i postanowisz pracować lub bawić się w CyberSpace, wszystko czego doświadczy SORMO-SI zostanie przechowane w Twojej pamięci krótkotrwałej, którą będziesz mógł przejrzeć i odtworzyć po powrocie Twojej podświadomości do ciała.
