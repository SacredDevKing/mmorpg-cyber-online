*[Znajdujesz podręcznik i otwierasz go na losowej stronie.]*

![Podręcznik SI](/resources/lore/textbookAI440.png)
# Religijne i etyczne obawy dotyczące Cybernetycznych Przyspieszeń Mózgu
> (Seria rdzenia SI, Część 4 z 8)

W roku 2071, Światowa Organizacja Rządowa (ŚOR) dopuściła ustawę WAMN-PULS (Wzmocniony Akcelerator Mózgowy przy Narodzinach lub przez Ustawę o Leganym Sprzęcie), wymagającą aby każdy noworodek miał wszczepiany implant Przyspieszenia Mózgowego, oraz przyznając do niego prawo wszystkim legalnym obywatelom Zjednoczonego Świata. Ta nowa ustawa zrodziła wiele kontrowersji w organizacjach zajmujących się prawami człowieka, a także pośród bardzo pobożnych mieszkańców. Organizacje te, uznawały tę ustawę za pogwałcenie praw człowieka z powodu zmuszenia ludzi do wszczepiania implantów, powołując się na prawo do prywatności, a także prawo do autonomii cielesnej. Na konferencji prasowej ŚOR poświęconej temu problemowi, stwierdzono, że jeśli wszyscy będą posiadać takie implanty, jakość życia każdego z mieszkańców diametralnie się poprawi, a samo Przyspieszenie Mózgowe ma być tylko i wyłącznie korzyścią dla użytkowników, zaś sam zabieg ma być dostępny darmowo dla każdego obywatela (ŚOR pokryje wszystkie koszta).

Wysoce religijne grupy wyraziły zaniepokojenie ze względu na to, że ulepszanie, modyfikowanie i podwyższanie możliwości ludzkiego mózgu danego nam przez Boga jest uznawane za bluźnierstwo i prezentuje próbę przewyższenia naszego Stwórcy. Wiele z tych grup zaczęło próbować dotrzeć do kobiet w ciąży poprzez wydawanie broszur i wygłaszanie przemówień podkreślających, że brak walki z implantacją gwarantuje ich wieczne potępienie. Niektóre sekty religijne zaczęły tworzyć zorganizowane kampanie (często przebiegające bardzo brutalnie), których celem było molestowanie pracowników szpitali których uznawali za "wspólników" implantacji. Te konfrontacje spowodowały stworzenie wielu grup kontrprotestujących, popierających wizję intelektualnej równości zapewnianą w ustawie, które chciały chronić pracowników szpitali przed aktami agresji.

Z powodu wszystkich tych kontrowersji i zamieszek, ŚOR zmieniło ustawę WAMN-PULS w roku 2072 tak, aby poprzednio obowiązkowe wszczepienia Przyspieszenia Mózgowego stały się opcjonalne, ale dodając wiele korzyści związanych z posiadaniem implantu. Ci, którzy zgodzili się otrzymać Przyspieszenie Mózgowe, mieli zostać objęci darmową opieką zdrowotną, otrzymywać większe wynagrodzenie. Poza tym, został im obiecany również dostęp do transferów kory nerwowej w przypadku, kiedy ciało użytkownika miałoby nie mieć możliwości utrzymać mózgu przy życiu, a także zdolność używania SORMO-SI w celu zautomatyzowania ich życia.
