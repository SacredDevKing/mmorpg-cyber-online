# Dungeon
## Tipi di dungeon
![DungeonTypes](/resources/mobile-tutorial/DungeonTypes.png)
Esistono tre tipi di dungeon:
- **Normale**, include il Frammento di Chiave nella stanza del tesoro e nessun boss;
- **Sfida**, difficoltà maggiore, incluse più casse di bottino e ha un boss nella stanza del tesoro, da cui ottenere molti punti esperienza;
- **Gang**, il dungeon più difficile di tutti, per accederci devi far parte di una gang e avere un Trasmettitore d'ordine d'Invasione della Gang. I nemici sono 4-5x più forti dei dungeon normali, ma ha maggiori ricompense.

## Creare o unirsi ad un dungeon
Per creare un dungeon seleziona il tipo di dungeon in cui vorresti entrare. Puoi assegnargli un nome e scegliere di renderlo pubblico oppure privato. Puoi anche proteggerlo con una password. I dungeon pubblici sono disponibili a tutti i giocatori per entrarci (se soddisfano il requisito di livello minimo) accedendo alla lista dei dungeon. In quest'ultima sono visibili anche i dungeon protetti da passowrd, ma i giocatori non potranno accederci a meno che non conoscano la password. Questa funzionalità è utile se vuoi esplorare un dungeon con dei giocatori specifici. Puoi condividere la passoword nella chat della Gang o in privato tramite posta.
![DungeonCoop4](/resources/mobile-tutorial/DungeonCoop4.png)
![DungeonCoop3](/resources/mobile-tutorial/DungeonCoop3.png)
Per unirsi ad un dungeon esistente premere il bottone del menu in basso a destra, quindi selezionare `Lista Dungeon` per mostrare la lista dei dungeon disponibili. Ciascun pannello mostra i giocatori partecipanti con il loro stato d'attività, il livello del dungeon in alto a destra e i nemici rimasti in basso. Puoi scegliere di unirti ad un dungeon appena creato per guadagnare punti esperienza, oppure entrare in un dungeon completato per reclamare il bottino.
![DungeonCoop](/resources/mobile-tutorial/DungeonCoop.png)
Ci sono diversi giocatori nello stesso dungeon. Si applicano le stesse regole a prescindere dal numero di giocatori presenti nel dungeon, con la differenza che i giocatori possono aiutarsi a vicenda. Nell'uso delle cure, i giocatori possono usare le cure di tipo Area d'Effetto (come l'Antidolorifico Spray) per curare te gli altri giocatori. Puoi vedere la barra di salute dei giocatori sopra le loro icone. I giocatori possono anche aiutare i compagni ad uccidere i nemici, dato che i punti salute dei nemici del dungeon sono condivisi. Quando un nemico viene ucciso con l'aiuto di un amico, tutti i giocatori che hanno inflitto almeno il 20% dei danni totali ottengono punti esperienza e possibili ricompense, a meno che il loro livello non sia troppo alto rispetto al nemico. Tutte le casse e il bottino contenuto sono unici per ciascun giocatore, perciò non dovrai preoccuparti di condividere o venir derubato del bottino. Prendi tutto quello che vuoi!
![DungeonCoop2](/resources/mobile-tutorial/DungeonCoop2.png)
Sotto il bottone `Esci dal dungeon` puoi trovare un bottone nominato `Invia invito in chat`. Questo ti permetterà di inviare un invito ad unirsi al dungeon in chat globale cliccando sul messaggio. Qualsiasi giocatore che sia fra i 10 livelli sotto e i 12 livelli sopra quello del dungeon potrà aiutarti. Puoi anche cliccare sui messaggi degli altri giocatori per unirti ai loro dungeon. Se un giocatore muore o lascia il dungeon non potrà riunirsi.
  
## Entrata e icone
![DungeonEntranceUsed](/resources/mobile-tutorial/DungeonEntranceUsed.png)
Questa è la prima camera di un dungeon. Ci sono delle porte che possono portarti nelle altre stanze del dungeon. Puoi trovare le porte ai lati delle stanza del dungeon. Non puoi entrare in una nuova stanza prima di aver ucciso tutti i nemici in quella corrente. Qui viene mostrato l'esempio di una stanza completata. Si possono notare i simboli delle casse colorati di grigio, indicando che sono state aperte. Inoltre si nota che la porta a destra è colorata di grigio, il che significa che si è già passati in quella stanza. Questo è essenziale da tenere a mente per non perdersi mentre si esplora il dungeon.

### Nemici
![DungeonEnemies](/resources/mobile-tutorial/DungeonEnemies.png)
Ci sono fino a quattro icone di alieni sparse nella stanza che rappresentano i nemici da sconfiggere prima di avanzare nella prossima stanza o aprire le casse. Premi le icone per combatterli. 
![DungeonFight](/resources/mobile-tutorial/DungeonFight.png)
Le regole di combattimento sono leggermente diverse quando combatti i nemici dei dungeon. Avrai una riga di tre bottoni sopra la barra d'attacco a cui puoi assegnare gli oggetti da usare nel tuo inventario. Si consiglia di assegnare le cure mediche dato che la salute non si rigenere automaticamente dopo ogni combattimento. In alto a sinistra trovi il bottone `Fuggi`. La probabilità di fuga dipende dalla statistica Fuga.
 
## Il datore di missioni (?)
![DungeonGoodguy](/resources/mobile-tutorial/DungeonGoodguy.png)
Qui puoi vedere l'icona `?` che rappresenta un datore di missioni. Lui ti darà una missione che potrai scegliere di accettare. Troverai un solo datore di missioni per dungeon piazzato casualmente in una delle stanze.
![DungeonGoodguy2](/resources/mobile-tutorial/DungeonGoodguy2.png)
Questo è l'esempio di un dialogo che compare dopo aver premuto su `?`. Ti chiederanno degli oggetti in cambio di altri oggetti oppure modificatori. Sta a te decidere se lo scambio è utile; tuttavia, se te lo puoi permettere, è utile accettare la missione per guadagnare punti esperienza extra. Parte del testo è generato casualmente da una lista di frase, perciò potresti trovare dei riferimenti divertenti.

## Lore (!)
![DungeonLoreguy](/resources/mobile-tutorial/DungeonLoreguy.png)
Ci sono dei punti esclamativi sparsi nelle stanze del dungeon che portano a mostrare parti di storia. Non hanno alcun impatto nel gioco, ma possono essere interessanti da leggere.

## Stanza del tesoro e del boss
![DungeonBossTreasureCoop](/resources/mobile-tutorial/DungeonBossTreasureCoop.png)
Questa stanza è speciale, come puoi vedere dal numero maggiore di casse. L'icona che assomiglia ad una finestra contiene il Frammento di Chiave, che può essere utilizzato per creare la Chiave Segreta per sbloccare una nuova area. In questa schermata puoi anche vedere i giocatori aiutarsi a vicenda nel combattimento. È consigliato, soprattutto quando si affronta un dungeon sfida con un livello basso, di farsi aiutare nel combattimento, dato che il boss del dungeon ha moderatamente più punti salute e potenza in cambio di più punti esperienza.

## Minigioco
Una volta ogni tanto potrebbe comparire un minigioco dopo aver sconfitto un nemico, quando si prova ad aprire una cassa o entrando in una nuova stanza. Al momento esiste un solo minigioco, chiamato **Sequenza Colori**.
![DungeonMinigame1](/resources/mobile-tutorial/DungeonMinigame1.png)
In basso troverai tre colori (rosso, verde e giallo, con l'aggiunto di simboli come funzionalità di accessibilità). Il minigioco consiste nel premere i colori mostrati in sequenza (40 volte) entro un minuto. le strisce più sottili sopra indicano i colori successivi della sequenza.
![DungeonMinigameFail1](/resources/mobile-tutorial/DungeonMinigameFail1.png)
Se si perde il minigioco ti porterà alla schermata **CODIFICA FALLITA**. Si può riprovare il minigioco premendo su `Prova di nuovo`.